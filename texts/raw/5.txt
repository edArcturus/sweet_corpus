FROM THE CHRONICLE.

Breten īeġ-land is eahta hund mīla lang, and twā hund

mīla brād; and hēr sind on þǣm īeġlande fīf ġe·þēodu:

Ęnġlisc, Brettisc, Scyttisc, Pihtisc, and Bōc-læden.

Ǣrest wǣron būend þisses landes Brettas. Þā cōmon
5

of Armenia, and ġe·sǣton sūþan-wearde Bretene ǣrest. Þā

ġe·lamp hit þæt Peohtas cōmon sūþan of Scithian mid

langum sċipum, nā manigum; and þā cōmon ǣrest on

Norþ-ibernian ūp; and þǣr bǣdon Scottas þæt hīe þǣr

mōsten wunian. Ac hīe noldon him līefan, for þǣm þe hīe
10

cwǣdon þæt hīe ne mihten ealle æt·gædre ġe·wunian þǣr.

And þā cwǣdon þā Scottas: 'Wē magon ēow hwæþre rǣd

ġe·lǣran: wē witon ōþer īeġland hēr-be·ēastan; þǣr ġē

magon eardian, ġif ġē willaþ; and ġif hwā ēow wiþ·stęnt,

wē ēow fultumiaþ þæt ġē hit mæġen ġe·gān.'
15

Þā fērdon þā Peohtas, and ġefērdon þis land norþan-weard;

sūþan-weard hit hæfdon Brettas, swā swā wē ǣr cwǣdon.

And þā Peohtas him ā·bǣdon wīf æt Scottum on þā ġe·rād

þæt hīe ġe·curen hiera cyne-cynn ā on þā wīf-healfe. Þæt

hīe hēoldon swā lange siþþan.
20

And þā ġe·lamp ymbe ġēara ryne þæt Scotta sum dǣl

ġe·wāt of Ibernian on Bretene, and þæs landes sumne dǣl

ġe·ēodon; and wæs hiera hęre-toga Rēoda ġe·hāten: fram

þæm hīe sind ġe·nęmnede Dālrēodi.
{80}

Anno 449. Hēr Martiānus and Valentīnus on·fēngon rīċe,
25

and rīċsodon seofon winter.

And on hiera dagum, Hęnġest and Horsa, fram Wyrtġeorne

ġe·laþode, Bretta cyninge, ġe·sōhton Bretene on þǣm

stęde þe is ġe·nęmned Ypwines-flēot, ǣrest Brettum tō fultume,

ac hīe eft on hīe fuhton.
30

Se cyning hēt hīe feohtan on·ġēan Peohtas; and hīe swā

dydon, and siġe hæfdon swā hwǣr swā hīe cōmon.

Hīe þā sęndon tō Angle, and hēton him sęndan māran

fultum; and hēton him sęċġan Bret-wēala nāhtnesse and þæs

landes cysta. Hīe þā sęndon him māran fultum. Þā cōmon
35

þā męnn of þrim mǣġþum Ġermānie: of Eald-seaxum, of

Ęnġlum, of Īotum.

Of Īotum cōmon Cant-ware and Wiht-ware—þæt is sēo

mǣġþ þe nū eardaþ on Wiht—and þæt cynn on West-seaxum

þe man nū·ġiet hǣtt 'Īotena cynn.' Of Eald-seaxum
40

cōmon Ēast-seaxe, and Sūþ-seaxe, and West-seaxe.

Of Angle cōmon—sē ā siþþan stōd wēste be·twix Īotum and

Seaxum—Ēast-ęnġle, Middel-ęnġle, Mierċe, and ealle Norþhymbre.

455. Hēr Hęnġest and Horsa fuhton wiþ Wyrtġeorne
45

þǣm cyninge in þǣre stōwe þe is ġe·cweden Æġles-þrep;

and his brōþor Horsan man of·slōg. And æfter þǣm Hęnġest

fēng tō rīċe, and Æsc his sunu.

457. Hēr Hęnġest and Æsc fuhton wiþ Brettas in þǣre

stōwe þe is ġe·cweden Cręċġan-ford, and þǣr of·slōgon
50

fēower þūsend wera. And þā Brettas þā for·lēton Cęnt-land,

and mid miċle ęġe flugon tō Lunden-byriġ.

473. Hēr Henġest and Æsc ġe·fuhton wiþ Wēalas, and

ġe·nāmon un-ārīmedlicu hęre-rēaf, and þā Wēalas flugon

þā Ęnġle swā swā fȳr.
55

787. Hēr nam Beorht-rīċ cyning Offan dohtor Ēad-burge.

And on his dagum cōmon ǣrest þrēo sċipu; and þā se
{81}

ġe·rēfa þǣr tō rād, and hīe wolde drīfan tō þæs cyninges

tūne, þȳ hē nyste hwæt hīe wǣron; and hine man of·slōg.

Þæt wǣron þā ǣrestan sċipu Dęniscra manna þe Angel-cynnes
60

land ġe·sōhton.

851. Hēr Ċeorl ealdor-mann ġe·feaht wiþ hǣþne męnn

mid Defena-sċīre æt Wiċġan-beorge, and þǣr miċel wæl

ġe·slōgon, and siġe nāmon.

And þȳ ilcan ġēare Æþelstān cyning and Ealhhęre dux
65

miċelne hęre of·slōgon æt Sand-wīc on Cęnt; and nigon

sċipu ġe·fēngon, and þā ōþru ġe·flīemdon; and hǣþne męnn

ǣrest ofer winter sǣton.

And þȳ ilcan ġēare cōm fēorþe healf hund sċipa on

Tęmese-mūþan, and brǣcon Cantwara-burg, and Lunden-burg,
70

and ġe·flīemdon Beorhtwulf Mierċna cyning mid his

fierde; and fērdon þā sūþ ofer Tęmese on Sūþriġe; and

him ġe·feaht wiþ Æþelwulf cyning and Æþelbeald his

sunu æt Āc-lēa mid West-seaxna fierde, and þǣr þæt mǣste

wæl ġe·slōgon on hǣþnum hęre þe wē sęċġan hīerdon oþ
75

þisne andweardan dæġ, and þǣr siġe nāmon.

867. Hēr fōr se hęre of Ēast-ęnġlum ofer Humbre-mūþan

tō Eoforwīc-ċeastre on Norþ-hymbre. And þǣr wæs miċel

un-ġeþwǣrnes þǣre þēode be·twix him selfum, and hīe

hæfdon hiera cyning ā·worpenne Ōsbryht, and un-ġecyndne
80

cyning under·fēngon Ællan. And hīe late on ġēare tō þǣm

ġe·ċierdon þæt hīe wiþ þone hęre winnende wǣron; and hīe

þēah miċle fierd ġe·gadrodon, and þone hęre sōhton æt

Eoforwīc-ċeastre; and on þā ċeastre brǣcon, and hīe sume

inne wurdon; and þǣr wæs un-ġemetlic wæl ge·slæġen Norþanhymbra,
85

sume binnan, sume būtan, and þā cyningas

bēġen ofslæġene; and sēo lāf wiþ þone hęre friþ nam.

{82}
